#Induló karakterek

A kalandok kezdete előtt a játékosok megegyeznek a mesélővel leendő karaktereik erősségéről. Ebben három fokozatot különböztethetünk meg: reális, hősi és vérpistike. A következő bekezdésekben pontosvesszővel elválasztva találhatók meg az ezeknek megfelelő értékek.

Kezdetben karakterünk minden képessége 3; 4; 5. Ezt azután bárhogyan eloszthatjuk, ügyelve arra, hogy egyik képességünk se haladja meg a faji maximumot.

Karakterünk indításakor 100; 200; 400 fejlődési pontot oszthatunk szét képzettségei között. A nehézségi szorzós képzettségekért az értékének annyiszorosát kell kifizetnünk, amennyi a nehézségi szorzója. Kezdő karakternek a hozzá tartozó képességnél magasabb szintű képzettsége nem lehet. Karakterünk anyanyelvét Intelligenciájával egyenlő szinten beszéli. A környéket, ahol felnőtt, Hidegvérével egyenlő fokon ismeri. Ezekre a képzettségekre nem kell külön fejlődési pontokat költenünk.
