# Hírnév

A hírnév azt mutatja meg, hogy karakterünk annyira jól (vagy éppen rosszul) végzi a munkáját, hogy széles körben ismert lesz róla. A hírnév a karakterünk cselekedeteitől függ. Ha ismeretlenekkel találkozik, a hírneve befolyásolhatja azt, hogy hogyan fogadják őt. Ez néha nagyon jól jöhet, néha viszont kész sorscsapás.

##Hírnév táblázat:

A hírnév foka|Ki tud rólunk?
:------------|:-------------
0|Senki sem ismer.
1|Aki a cselekedetünk idején ott volt, tud rólunk.
2|Az összes ismerősünk tud az esetről.
3|A helyiek között történetek keringenek rólunk.
4|A környéken az arcunkat is felismerik.
5|Az egész tartomány ismeri a nevünket.
6|Birodalomszerte ismert személyiség vagyunk.

Ha karakterünk egy ismeretlennel találkozik, az dobhat egy hatoldalú kockával. Ha nagyobbat dob, mint amennyi a karakterünk hírneve, nem ismerte fel.

Ha karakterünk valami kiemelkedőt tesz, dobjunk egy hatoldalú kockával. Ha az eredmény nagyobb, mint a hírneve, az rögtön nő egyet.

Gyávaságért és árulásért is kaphatunk hírnevet, ez azonban nagyon ellenünk fog dolgozni.

Ha karakterünk olyan területre utazik, ami nincs benne a leírásban (pl.: ötös hírnévvel másik tartományba), a hírneve felére csökken (felfelé kerekítve, így a példánkban szereplő ötös hírneve a másik tartományban csak hármas).

Ha karakterünk sokáig nem tesz semmit, az emberek lassan elfelejtik. Hírneve évente eggyel csökken.

A hírnevet módosítóként hozzáadhatjuk a megfélemlítés próbáinkhoz is. Ha gyávaságért kaptunk hírnevet, az természetesen negatív módosító. Ugyanígy negatív módosító az ellenfél hírneve is.
