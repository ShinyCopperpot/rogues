# Találat helye, sebzés, páncél

## A találat helye
Miután sikeresen eltaláltuk ellenfelünket, meg kell határoznunk, hogy tulajdonképpen melyik testrészét is sikerült eltalálni. Ha meghatározott testrészére céloztunk (levonásokkal megtehetjük), akkor semmi dolgunk, az ütés oda ment, ahová akartuk. Azonban a legtöbb harci támadás épphogy csak célzott, meglátunk egy rést az ellenfél védelmében, és már le is csapunk rá. Ilyen esetekben a találat helyét véletlenszerűen határozzuk meg. A helyek táblázatát a karakterlapon is megtalálhatjuk. Kettőtől tizenkettőig láthatunk számokat a testrészek alá írva. Ha valakit eltaláltunk, dobjunk két hatoldalú kockával. Az eredményként kijött számot a testrészek alatt lévőkkel összevetve határozhatjuk meg a találat helyét.

## A sebzés
Minden fegyver leírásában szerepel az alap sebzése. Ehhez kézifegyvereknél még hozzáadhatjuk karakterünk sebzés pluszát is.

Ha karakterünk meglepetésből támad, az a harc első körében a fegyvere lehetséges maximumát sebzi minden olyan ellenfelén, aki nem vette észre őt, vagy támadó szándékát.

Puszta kézzel csak zúzódást okozhatunk. Persze ebbe is bele lehet halni.

## Pajzs, Páncél
A páncél akadályozhatja meg az előbbiekben tárgyalt sebzés karakterünkre nézve káros hatásait. Minden páncélnak három fő jellemzője van. A védelem megmutatja, hogy melyik testrészt védi. A karakterlapon csak az ennek megfelelő helyek rovatába írhatjuk be a vért SFÉ (Sebzés Felfogó Érték) értékét, ami a másik legfontosabb jellemzője. Ugyanis ezt az értéket kivonhatjuk a minket ért sebzésekből. Azonban, ha a páncél értékének felét (felfelé kerekítve) meghaladja egy sebzés, de nem jut át rajta, egy sebpontnyi zúzódást kapunk. A harmadik fontos jellemző az MGT (Mozgás Gátló Tényező). Ezt az értéket kell levonnunk karakterünk ÜGYESSÉGéből, amíg a páncélt viseli. Ha karakterünk ügyessége nullára csökken, mozdulni sem bír a páncélban.

Találat esetén, ha a sebzés értéke meghaladja páncélunk SFÉ-jét, a kérdéses testrészünkön a páncél SFÉ-je eggyel csökken. Minden egyéb találat is kárt tesz a páncélunkban, de azok csak szépséghibák. A páncélokat szakember meg tudja javítani.

Fontos még a vértek anyaga is. Puha (posztó, bőr) páncéloknak a vágó és zúzófegyverek ellen csak fele SFÉ-jük érvényesül. A hajlékony fémvértek (lánc vagy pikkely) sem érnek sokat zúzófegyverek ellen, SFÉ-jük ilyen esetben feleakkorának számít. A páncéltörő fegyverek ellen pedig minden vért csak feleakkora SFÉ-vel véd, mint amekkora a leírásában szerepel.

Az íjakhoz, nyílpuskákhoz kétféle vesszőt használhatunk:  
Hagyományos: Ez a rendes szabály szerint sebez.  
Páncéltörő: Ez ellen a páncél SFÉ értékének csak a fele számít, viszont az átjutott sebzés feleződik.

Karakterünk pajzsával megpróbálhatja a betalált támadások sebzését felfogni. A kör elején megmondja, melyik testrészeit védi vele. Ilyenkor a pajzs SFÉ-je hozzáadható a pajzsnál leírt számú tesztrész SFÉ-jéhez. A rétegezésre vonatkozó szabályok szerint.

A páncélok rétegezését nem úgy kell elképzelni, hogy fölveszünk egy bőrpáncélra egy sodronyinget, hanem például fedezék mögé húzódunk. Az SFÉ nem adódik össze, itt a magasabbik SFÉ-jű páncél értéke számít, hozzáadva a két páncél SFÉ-jének különbségéből származó módosítót.

### Páncél (+Pajzs) rétegezési módosítók:

SFÉ Különbség|Módosító
:-----------:|:------:
0-4|+ 5
5-8|+ 4
9-14|+ 3
15-20|+ 2
21-26|+ 1
27+|+0

### A Vértviselet képzettségpróba így csökkeni a nehéz páncélok MGT-jét:

A próba nehézsége|Szint (Opc.)|MGT csökkenés
:---------------:|:----------:|:-----------:
6|1-3|- 1
10|4-5|- 2
14|6-7|- 3
18|8-9|- 4
24|10-11|- 5
30|12-13|- 6
36|14+|- 7

### A fedezékek SFÉ értékeit mutatja meg a következő táblázat:

Fedezék|SFÉ
:-----:|:---:
Kőfal|30
Téglafal|25
Fa fal (Gerendák)|15
Fa fal (Deszkák)|5
Vasajtó|20
Vasalt faajtó|15
Faajtó|5
Asztal, szék, bútorok|5
Szikla|50
Nagy fa|30
Kis fa|15
Magunk elé rántott másik ember|10 + a rajta lévő páncél (rétegelve)