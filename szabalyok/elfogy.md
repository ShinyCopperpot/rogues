# Elfogy a mágia

A világunkban a mana (a mágikus energia) forrása egyre lassabban csordogál. A mágia fogyóban van, ezért a nagyobb varázslatokhoz a varázslók a saját életerejükből is csapolnak. Alapesetben a varázslat a környezet erejét pazarolná: szintenként egy manapont fogyna a környező manahálózatból. Ezt az akadályt szerencsére már leküzdötték, a varázsló karakterünk varázslatonként egy manapontot fogyaszt a saját testében tárolt tartalékból. A tartalékát pedig folyamatosan tölti fel a környezetéből. Tehát közvetlenül a varázsláskor nem fogy a környezet manája. A normál energiagyűjtés percenként egy manapontot von el a környezettől. Viszont ha hirtelen, egy kör alatt vonjuk ki környezetünkből a manát, úgy begyűjtött pontonként három pont fogy el a környezetből.

Az ősidőkben, amikor még a mana bőven volt a világon, minden varázslat már elkészültekor tartalmazta a teljes időtartamára elegendő manát. A mai varázslási módszerekkel ez már lehetetlenné vált, a hosszabb időtartamú varázslatok naponta egy manapontot fogyasztanak a környezetből. Kivéve az időmágiát tartalmazó varázslatok, amelyek az időgyorsítástól vagy -lassítástól függően többet vagy kevesebbet, és a szintjüktől függetlenül 3m sugarú körben. A jelmágikus tárgyak is naponta rúnánként egy pontot vonnak el a környezetüktől.

Nem mindegy azonban, hogy mekkora ez a környezet. A varázslatok és varázstárgyak ugyanis annyiszor 3m sugarú körben szívják el a manát, amekkora a szintjük.

Ha egy varázslat vagy varázstárgy közelében elfogy a mana, az ideiglenesen megszűnik működni, amíg a mana vissza nem töltődik, vagy olyan területre nem viszik, ahol van mágia.

Ha egy élőlény kerül mágiasemleges környezetbe, AURA pontjai óránként eggyel csökkennek.

A papok varázslataira és az ereklyékre ezek a szabályok nem vonatkoznak, mert a varázslataik az istenüktől kapják a mágikus energiát.

### Mágiaszinttől függően ilyen világokat különböztetünk meg:

- Normál fantasy világ: A mana nem fogy el, ez előzőekben leírtaknak nincs semmi szerepük, vegyétek úgy, mintha el sem hangzott volna.

- Ahol már elkezdett fogyni a mágia: Egy területen átlagosan 50-100 pontnyi mana van, az elfogyottak helyére naponta 5-10 pont töltődik vissza.

- Ahol erősen fogyóban van: Átlagosan 5-20 pont van területenként, naponta 0-4 pont jön vissza. Sok mágikusan halott terület. (A játék alap világa ezt a koncepciót használja. Ennél több manával rendelkező világokon valamit ki kell találni, amivel vissza lehet fogni a varázslókat, mert nagyon erősek.)

- Ahol már elfogyott: Nos, itt már csak különleges esetekben lehet varázsolni, úgymint isteni csoda, emberáldozás, stb. 

### Végül pedig itt a végső fegyver leírása: A pörgő rézkorong varázstárgy

Anyagi összetevő egy rézkorong. Rajta két varázslat jelei: egy lebegtető és összetartó varázs (Anyagmágia, 1. szint, kétszer), és a pörgetés. Ez egy összetett varázslat (Anyagmágia, 1. szint, és magasmágia, 2. szint). Működése egyszerű: gyorsít a korong pörgésén, és létrehozza saját magát újra. Nincs határ. A korong körönként egy manapontot szív el a környezetéből. Ha az összes manát elszívta, szétrobban. Sebzése a forgás síkjában hat, és annyi pont, amennyi manát elszívott. A sebzés egyharmad méterenként eggyel csökken. A forgást csak mágiasemlegesítéssel lehet megállítani.
