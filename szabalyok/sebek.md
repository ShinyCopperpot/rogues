# Sebek, mentődobások

## Különleges sebek:
Végtagon, ha az egy találattal kapott sebpontok meghaladják a karakterünk erőnléte + 4 pontot, az használhatatlanná roncsolódik. Fejen, ugyanennyitől karakterünk azonnal elájul. Ha a sebzés meghaladja a karakterünk erőnléte + 8 pontot, a végtag örökre használhatatlan marad. Ilyenkor testi sokk próbát dobnunk. Az ERŐNLÉT képességnél kevesebbet, vagy ugyanannyit kell dobni hatoldalú kockával. A testi sokk dobás elvétésekor karakterünk meghal. Ha fejen kap ugyanennyi sebpontot, azonnal meghal.

Fejet ért találat duplán számít: Sebpontok = (Fegyver sebzése - Sisak SFÉ-je) * 2

Az előzőek alapján egy átlagos ember egy 6-7 pontos fejsebbe belehal.

## Zúzódások:
Ezek kék foltok és véraláfutások formájában jelennek meg karakterünkön. Ilyen sebnél csak akkor kell mentődobást dobnunk, ha követeztében egy kategóriát romlik karakterünk állapota. Ezeket a sebeket érdemes másképp jelölni a karakterlapunkon, mert gyorsabban is gyógyulnak.

## A sebesülési kategóriák, és ezek hatásai:
Karakterünk maximális sebpontjainak száma ERŐNLÉT * 4 + 4. Ennek bizonyos hányadainál megváltozik karakterünk sebkategóriája. Ezek határait célszerű a karakterlapunkon bejelölni.

### Karcolás:
Határai: 1-től a maximális negyedéig.  
Semmi hátrány, csak fáj.

### Könnyű seb:
Határai: A maximális negyedétől a feléig.  
 - 1 ÜGYESSÉG, eléggé vérzik.  
Ájulásmentő.

### Súlyos seb:
Határai: A maximális felétől a háromnegyedéig.  
1 / 2 INTELLIGENCIA, ÜGYESSÉG, kilóg a bele, leszakadt a keze, stb.  
Ájulásmentő -1 levonással.

### Kritikus seb:
Határai: A maximális háromnegyedétől a maximumig.  
1 / 3 INTELLIGENCIA, ÜGYESSÉG, HIDEGVÉR.  
"Hát haver, nem sok jövőt jósolok neked, ahogy kinézel…"  
Ájulásmentő.

## Az ájulásmentő:
A HIDEGVÉR képességnél kevesebbet, vagy ugyanannyit kell dobnunk hatoldalú kockával. A levonásokat a maximális hidegvérünkből kell levonni a dobás erejéig. A lefelé kerekített értékek minimuma egy. Az ájulásmentő elvétése ájulással jár. Minden sebződés után (kivéve, ha csak karcolás) ájulásmentőt kell dobnunk a karakterünk sebkategóriájának megfelelő módosítókkal. Ájult állapotból feleszmélni sikeres ájulásmentővel lehetséges, amit 10 másodpercenként (3 kör) megismételhetünk.

## Gyógyítás, gyógyfüvek és mágia
Hogy a gyógyulási folyamat megkezdődhessen, a sebeinket legalább egyszer el kell látni. A vérzés is csak ekkor áll el. Ezt megfelelő eszközökkel, gyógyítás képzettségpróbával lehet elvégezni, aminek nehézsége a sebesült sebpontjaink összege. Ha karakterünk elájult, 3 körönként megismételhetjük ájulásmentőnket. Ha ez sikeres, föleszmél.

Kezelés|Gyógyulás üteme
-------|:-------------:
Egyszer bekötöztek, további ellátás hiányában|1 sebpont / nap
Folyamatos ellátással (kötszer csere)|2 sebpont / nap
Megfelelő gyógyszerek, gyógyfüvek használata|4 sebpont / nap
Nem ágyban fekve|- 1 sebpont / nap
Erőltetve|- 2 sebpont / nap (romolhat is az állapota)

A megfelelő gyógyszerek használatához sikeres gyógyítás képzettségpróbát kell dobnunk. Ugyanígy a gyógyfüvek használata is sikeres herbalizmus képzettségpróbát igényel.

A zúzódások sokkal gyorsabban gyógyulnak, egy óra alatt egy pontnyi gyógyulhat meg belőlük. Megfelelő gyógyszereket vagy gyógyfüveket alkalmazva zúzódásaink kétszer ilyen gyorsan gyógyulhatnak.

### A mágikus gyógyítás:
A mágiával kezelt sebek heg nélkül összeforrnak, az ilyen gyógyításhoz semmi segédeszköz nem szükséges. A varázslat végén a hatás azonnal megjelenik, a beteg gyógyultnak tekinthető. A varázsló gyógyítása csak ideiglenes (időmágiával meghosszabbítható az időtartama), ellenben a papok gyógyítása végleges hatású.

Karakterünkre mindig csak a legmagasabb szintű gyógyítás érvényes, nem lehet sok apró varázslattal felgyógyítani. A következő ugyanolyan, vagy alacsonyabb szintű gyógyítás csak 12 órával az első után működik, eddigre dolgozza fel a szervezet a kapott életerőt. Ha a varázsló gyógyítása legalább eddig tart, a beteg véglegesen meggyógyul.

A mágikus gyógyítás hatása:

A varázslat szintje|A gyógyítható seb|Sebpont gyógyulás
:-----------------:|-----------------|:---------------:
0|Enyhe fájdalom, gyenge vérzés|1
1|Erős fájdalom, vérzés, levágott ujjak, orr, fül|4
2|Végtag levágása, bénulása, vakítás|8
3|Halálos seb, bénulás, mérgezés, betegség|16
4|Feltámasztás egész holttestből|32
5|Feltámasztás a holttest egy kis darabjából|64
6|Feltámasztás minden anyagi maradvány nélkül|128