## Támadás és védekezés

## Támadás távolsági fegyverrel:

A találathoz sikeres képzettségpróbát kell tennünk, ami így történik:

**ÜGYESSÉG + fegyver stílus + fegyver támadás módosítója + egyéb módosítók + 2K6**

Nehézség|Táv
:------:|---
10|Közvetlen közeli. A célpont közelharci távolságon belül van.
14|Közeli. A célpont a fegyver távjának negyedén belül van.
18|Középtáv. A célpont a fegyver távjának felén belül van.
24|Távoli. A célpont a fegyver teljes távján belül van.
30|Extrém. A célpont a fegyver kétszeres távján belül van.

Ezek a nehézségi értékek a mozgó, ember méretű célpontra vonatkoznak.  
A lövedék a fegyver kétszeres távjáig megy el, tovább nem.

## Célzás:
A támadó megnövelheti találati esélyeit azzal, ha egy ideig céloz a célpontra. Minden csak célzással eltöltött kör után +1 támadás módosítót kap, maximum hármat. Célzáskor a támadó nem mozoghat, nem zavarhatják, és tisztán kell látnia végig a célpontot.

## Támadás kézifegyverrel:
Ezek abban különböznek a távolsági fegyverektől, hogy itt nem célszám ellen dobunk próbát, hanem egy próba-ellenpróbát kell elvégezni a támadó és a védekező fél részéről. Ez így zajlik:

A támadó **ÜGY + fegyver stílusa + fegyver támadás módosítója + egyéb módosítók + 2K6** a védekező **ÜGY + fegyver stílusa + fegyver védekezés módosítója + egyéb módosítók + 8** ellen.

Egyenlő szám esetén a támadás nem sikerült. A cselekvések számát tekintve a védekezés nem számít akciónak.

**Opcionális szabály:** A védekező fél is dobhat próbát. Ilyenkor a védekezése: **ÜGY + fegyver stílusa + fegyver védekezés módosítója + egyéb módosítók + 2K6**. Egyenlő szám esetén a védekezés sikerült.

## Közelharc:
Ha közelharci fegyverrel vagy puszta kézzel nem belharcban küzdünk, támadásunkra -3 levonást kapunk.

## Félreugrás / Elhajolás:
A kör elején bejelenthetjük, hogy karakterünk félreugrik vagy elhajol a csapások elől. Ilyenkor támadói -2 levonást kapnak a támadásukra, viszont ez már cselekvésnek számít, és ha még valamit tenni akar, azt csak -3 levonással teheti meg.

## Hárítás:
Karakterünk pajzsával megpróbálhatja a betalált támadások sebzését felfogni. A kör elején megmondja, melyik testrészeit védi vele. Ilyenkor a pajzs SFÉ-je hozzáadható a pajzsnál leírt számú tesztrész SFÉ-jéhez. (A páncél rétegezésére vonatkozó szabályok szerint.) A kör elején azt is be kell jelentenünk, hogy mely testrészeket akarjuk védeni. Természetesen ez is külön cselekvés, itt is érvényes a -3 levonás a többi cselekedetre.

## Harci módosítók táblázata

Mindenféle támadásra érvényes módosítók:

Helyzet|Módosító
:-----:|:------:
Álló célpont|+ 3 támadás
Fegyverrántás / Kapáslövés|- 3 támadás, + 2 kezdeményezés
Meglepetés|+ 4 támadás a kör végéig, maximális sebzés
Kis célpont (egy testrész, kutya, stb.)|- 3 támadás
Apró célpont (kéz, szem, stb.)|- 6 támadás
Nagy célpont (ló méretű)|+ 3 támadás
Óriási célpont (ház méretű)|+ 6 támadás

Csak közelharci támadásokra érvényes módosítók:

Helyzet|Módosító
:-----:|:------:
Félreugró célpont|- 2 támadás
Támadás hátulról|+ 3 támadás
Támadás oldalról|+ 2 támadás
Támadás felülről|+ 2 támadás
Nem az első támadás a célpontra|+2 módosító az első támadás utáni minden támadásra.*

* Kivéve, ha a célpont két fegyverrel vagy pajzzsal harcol, ilyenkor csak a második támadás után jönnek a bonuszok a támadóknak.

Csak távolsági fegyverrel végzett támadásokra érvényes módosítók:

Helyzet|Módosító
:-----:|:------:
Célzás|+ 1 támadás minden célzással eltöltött kör után (max. 3)
Lövés futás közben|- 3 támadás

A sötétségre és a vakharcra vonatkozó támadási és védekezési módosítók:

A próba nehézsége|Szint (Opcionális)|Félhomályban||Sötétben||Vakon||
:---------------:|:----------------:|:---:|:---:|:---:|:---:|:---:|:---:|
 |                                  |TÉ   |VÉ   |TÉ   |VÉ   |TÉ   |VÉ   |
Képzetlen|-|- 2|- 2|- 4|- 4|Nem harcolhat||
6|1-3|- 1|- 1|- 3|- 3|Nem harcolhat||
10|4-5|- 1|- 1|- 2|- 2|- 4|- 4|
14|6-7|-|-|- 1|- 1|- 2|- 2|
18|8-9|-|+ 1|-|-|- 1|- 1|
24|10-11|-|+ 2|-|+ 1|-|-|
30|12-13|-|+ 3|-|+ 2|-|+ 1|
36|14+|-|+ 4|-|+ 3|-|+ 2|

A kétkezes harcra vonatkozó módosítók:

A próba nehézsége|Szint (Opc.)|TÉ levonás a jobbik kézre|TÉ levonás a rosszabb kézre|VÉ módosító
:---------------:|:----------:|:-----------------------:|:-------------------------:|:---------:
Képzetlen|-|- 3|- 3|- 3
6|1-3|- 2|- 3|- 2
10|4-5|- 1|- 2|- 1
14|6-7|-|- 1|-
18|8-9|-|-|+ 1
24|10-11|-|-|+ 2
30|12-13|-|-|+ 3
36|14+|-|-|+ 4