#Ép elme

Ennek a tulajdonságnak igazából csak a horror-játékokban van szerepe, de máskor is használható, egyéni ízt adva a játéknak. Az ép elme egy mérőszám, ami a karakterünk lelki nyugalmát jellemzi.

Maximális ép elme pontok = ( HIDEGVÉR + EMPÁTIA ) * 5 - INTELLIGENCIA

Ha a karakterünket borzasztó élmény éri, HIDEGVÉR próbát kell dobnunk, hogy lelkileg mennyire viseli meg mindez. Minden ilyen élményhez tartozik egy számpáros, ami mutatja, hogy a karakterünknek mennyit kell levonnia az ép elméjéből. Sikeres próba esetén a kisebb ép elme veszteséget szenvedjük el. Ugyanolyan eseményektől maximum a nagyobbik érték kétszeresét szenvedheti el a karakter, mert egy idő után már belefásul a dolgokba.

Az ép elme pontok csökkenésével együtt fogy a karakterünk HIDEGVÉR képessége is. 10 ép elme pont elvesztése után 1 hidegvér pontot is veszítünk.

A rövid időn belüli nagyarányú ép elme pont elvesztése elmezavaros tüneteket produkál.

##A tünet lehet:
- Skizofrénia (hangok, tudathasadás)
- Hisztéria (motyogás, remegés)
- Fóbia (a történtekre emlékeztető dolgoktól)
- Trauma (újra és újra átéli)
- Autizmus (elzárkózás a külvilágtól)
- Megszállottság
- Üldözési mánia
- Hiperaktivitás (nem bír aludni)
- Képzelődés (halhatatlanság, tévedhetetlenség, fantáziavilág)

Persze a mesélő szabad kezet kap ebben a dologban, és bármi mást is kitalálhat.

Az enyhébb őrület lassan (nyugodt környezetben) gyógyul. A súlyosabb esetek azonban a karakterünket élete végéig is gyötörhetik.

##A gyógyulás időtartama:
Ép elme veszteség|Tünet|Gyógyulási idő
:----------------|:----|:-------------
3 - 5 (egyszerre)|Pillanatnyi ledermedés|1 kör
6 - 10 (egy perc alatt)|Múló félelem (hisztéria, tombolás)|1k6 perc
11 - 15 (10 perc alatt)|Átmeneti őrület|1k6 nap
16 és a fölött (egy óra alatt)|Tartós őrület|Gyógyíthatatlan
Ha a karakterünk összes ép elme pontja elfogy, akkor habzó szájjal viszik a diliházba.

##Az Ép elme pontok visszanyerése:
Ha sokáig nyugodt környezetben vagyunk, a visszakaphatunk ép elme pontokat. A kaland végén, ha a valami nagy dolgot vittünk végbe, megszabadítottuk a világot a gonoszság egyik forrásától, a mesélő jutalmul adhat ép elme pontokat.
