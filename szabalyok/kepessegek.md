# Képességek

Minden karakter nyolc alapvető képességgel, avagy veleszületett tehetséggel bír. Ezek egy ember esetén nullától hatig terjedhetnek. Természetesen a nem emberi karaktereknek lehetnek más maximum értékeik. Az átlagos emberi képesség értéke három. A nullás képesség komoly fogyatékosságot jelent.

## A képességek:

### ERŐNLÉT (ERŐ):

Erő, állóképesség és egészség. Megmutatja, hogy karakterünk mennyi sebesülést bír ki, mekkora súlyt képes felemelni, és milyen messzire képes elhajítani dolgokat.

Értékek:
0: Karakterünk életképtelen, állandó mágikus segítséggel maradhat csak életben.
1: Olyan gyengék vagyunk, hogy elfúj a legkisebb szellő.
2:|Karakterünk kissé beteges, gyenge alkat.
3:|Átlagos testalkat.
4:|Izmosabbak és szívósabbak vagyunk az átlagnál.
5:|Karakterünk most már sok mindent kibír.
6:|Szervezetünk mint a vas, izmaink akár egy súlyemelőé.
7+:|Ilyen hatalmas, elpusztíthatatlan hősök csak a legendákban szerepelnek.

### KÉZÜGYESSÉG (KÉZ):
Karakterünk technikai érzéke és kézügyessége.

Értékek:
0:|Karakterünk keze hiányzik, vagy megbénult.
1:|Éles tárgyat még véletlenül se vegyünk a kezünkbe.
2:|Karakterünk keze durva az aprólékos munkákhoz.
3:|Átlagos kézügyesség.
4:|Tehetségesebbek vagyunk az átlagnál.
5:|Karakterünk szépen rajzolt már gyermekkorában is.
6:|Megfelelő képzéssel a legnagyobb művészek közé is emelkedhetünk.
7+:|Az egyszerű emberek mágiának gondolnák karakterünk cselekedeteit.

### ÜGYESSÉG (ÜGY):

Nem csak egyszerűen ügyesség, de a mozgáskoordináció és mozgási sebesség is. Ha harcolni akarunk, elengedhetetlen a magas ügyesség. Egy kör alatt ekkora távolságot képes a karakter sétálva megtenni méterben.

Értékek:
0:|Karakterünk mozgásképtelen, nyaktól lefelé béna.
1:|A csiga hozzánk képest versenyló.
2:|Karakterünk nehezen bukfencezik, kissé lomha.
3:|Átlagos ügyesség.
4:|Gyorsabbak vagyunk az átlagnál.
5:|Könnyedén szaltózunk, gyorsan futunk.
6:|Karakterünk kötéltáncosnak termett.
7+:|Ilyen kecses mozgással csak a vadászó nagyvadak mozognak.

### EMPÁTIA (EMP):

Beleélés, együttérzés, és beszédkészség. Minél magasabb, annál emberibb karakterünk.

Értékek:
0:|Karakterünknek nincsenek érzelmei. Csak a logika irányítja.
1:|Nagyon kevés érzelmünk van, az is főleg csak gyűlölet.
2:|Karakterünk nem túlzottan társaságkedvelő.
3:|Átlagos az emberekkel való kapcsolatunk.
4:|Szeretünk beszélgetni.
5:|Karakterünknek jó a meggyőző képessége.
6:|Színészeket megszégyenítő módon játszunk az életben.
7+:|Egyszerű ember fel sem tudja fogni érzelmeink mélységét.

### HIDEGVÉR (HIDV):

Ez a jellemző azt is megmutatja, hogy karakterünk mennyire bírja a stresszt, a félelmet, a fizikai fájdalmat. Akaraterőnket is ez jellemzi.

Értékek:
0:|Karakterünk a hirtelen zajoktól sokkot kap.
1:|Gyávaságunkról híresek vagyunk.
2:|Karakterünk ijedősebb az átlagnál.
3:|Átlagos a hidegvérünk.
4:|Bátrabbak vagyunk az átlagnál.
5:|Karakterünk igazán nyakas.
6:|Szemébe nevetünk a halálnak.
7+:|Nem ijeszt meg semmi, nevetve álljuk a kínvallatást.

### INTELLIGENCIA (INT):

Problémamegoldó képesség, dolgok észrevétele, reakció, emlékezőtehetség.

Értékek:
0:|Karakterünk agyatlan zombi, csak vegetálni képes.
1:|Némelyik kutya okosabb nálunk.
2:|Karakterünk lassú felfogású.
3:|Átlagos eszünk van.
4:|Okosabbak vagyunk az átlagnál.
5:|Ravaszak vagyunk, mint a róka.
6:|Karakterünk egy zseni.
7+:|Felülről tekintünk az összes emberre.

### AURA:
Karakterünk fogékonysága a mágiára. Az mágikus képzettségek használatához szükséges. A modern világban nincs jelentősége, hiszen lecsökkent a mágia szintje, és a mágikus képzettségeket sem tanítja senki. Fantasy környezetben viszont elengedhetetlen.

Értékek:|
--|------------------------------------------------------------------------------------
0:|Karakterünk mágiamentes területen nőtt föl, teljesen ki van szolgáltatva a mágiának.
1:|A legutolsó állatnak is nagyobb tehetsége van a mágiához.
2:|Karakterünk nem varázslónak termett.
3:|Átlagos a mágikus tehetségünk.
4:|Mágiában kicsit tehetségesebbek vagyunk az átlagnál.
5:|Karakterünkből jó varázsló válna.
6:|Megfelelő képzéssel a legnagyobb varázslók vagy főpapok közé is emelkedhetünk.
7+:|Karakterünknek már a megjelenése is mágiát sugároz. Érezhető aurája van.

### LÉLEK (HIT):

Karakterünk lelkének emelkedettsége, istenével való szoros kapcsolata. A papi csodatételek előfeltétele.

Értékek:
  |
 -|-
0:|Karakterünknek nincs lelke. Ez igen kellemetlen. 
1:|Meg se próbálkozzunk papi pályával.
2:|Imáink általában süket fülekre találnak.
3:|Átlagos hívők vagyunk.
4:|Karakterünk lelke emelkedettebb az átlagnál.
5:|Karakterünkből jó pap válna.
6:|Akár főpap is válhat belőlünk, ha nem sajnáljuk az időt a tanulásra.
7+:|Karakterünkből süt a hitének esszenciája, legyen az jó vagy akár gonosz.

### SZERENCSE (MÁK):

Ez az, amire mindenkinek szüksége van. Karakterünk számára fontos eseményeket befolyásolhatunk vele, mégpedig úgy hogy egy kockadobásánál hozzáadhatjuk a kockán kijött értékhez néhány, vagy akár az összes szerencsepontját, amíg el nem fogy. Természetesen így is csak a kocka maximum értékéig jöhet ki eredmény, de az összes kockához hozzáadódik. A kaland végén visszakapjuk az elhasznált szerencsepontjainkat.

Értékek:
0:|Karakterünknek a véletlen sosem kedvez. Állandó életveszélyben vagyunk.
1:|Semmi sem úgy sül el, ahogy számítanánk rá.
2:|Karakterünk életében gyakran közbejön valami bosszantó apróság.
3:|Átlagos szerencsénk van.
4:|Kicsit szerencsésebbek vagyunk az átlagnál.
5:|Karakterünk dolgai általában jobban sikerülnek a vártnál.
6:|Minden cselekedetünk jól sül el.
7+:|A sors kegyeltjei vagyunk, egyszerűen sosem veszíthetünk.
A mesélőnek: Tartsuk szemmel a karakterek szerencséjét, és e szerint meséljünk nekik. Egy ellenséges támadó mindig a legpechesebb karaktert szemeli ki elsőnek.

## Járulékos (számított) jellemzők:</b>

### Futás:

ÜGYESSÉG * 5. Egy kör alatt ekkora távolságot tehetünk meg sprintelve.

### Ugrás:

Futás / 4. Nekifutásból ekkorát képes ugrani karakterünk.

### Emelés (Emel):

ERŐNLÉT * 40. Ekkora súlyt képes megemelni karakterünk kilogrammban.

### Sebzés plusz:

Aki erősebb, az kézifegyverrel nagyobbat sebez. A karakterünk által okozott sebzéshez hozzáadható a sebzés plusz. Az értékét a következő táblázatból lehet kiolvasni. Az embertelenül magas értékek ne riasszanak meg senkit, szörnyek és mágiával átalakított emberek elérhetnek ilyen magas erőnléti értékeket is.

Erőnlét|Sebzés plusz
0|Nincs sebzés
1|-1
2 - 4|0
5|1
6|2
7|3
8|4
9|5
10|6
11|7
12|8
13 - 14|9
15 - 17|10
18 - 20|11
21 - 23|12
24 - 26|13
27 - 29|14
30 és a fölött|15