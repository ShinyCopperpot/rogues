# A papok hatalma a hívők függvényében

A papok hatalma függ az istenük (vagy istencsaládjuk) befolyásától azon a területen, ahol épp tartózkodnak. A játék nyelvére lefordítva ez azt jelenti, hogy a hívők számától, és azok arányától a népességben. Ettől függően, minél kevésbé tisztelik, vagy ismerik a pap karakterünk istenét, annál nehezebb lesz egy hatást létrehoznia. A következő táblázat erről ad bővebb felvilágosítást:

A környéken lakók viszonya az istenhez|Legalább ennyi hívő kell|Ennyivel nehezebb varázsolni
--------------------------------------|:----------------------:|:--------------------------:
Nem is hallottak róla|0|+12 nehézség
Ismerik, de gyűlölik|0|+6 nehézség
Ismerik, de közömbösek iránta|0|+3 nehézség
Van már egypár követője (kevesebb, mint a lakosság 5%-a)|3|+2 nehézség
Ismerik, hívei vannak (a lakosság 5-50%-a)|30|+1 nehézség
Államvallás (több, mint a lakosság fele az ő útját követi)|300|Nincs módosító

Ha a hívők száma kevés, hiába nagy a százalékos arányuk az összes népességhez viszonyítva, a pap karakterünk akkor bizony kisebb eséllyel tesz csodát.

A környék körülbelül egy 1km sugarú körnek felel meg, aminek a pap a középpontja.