# A varázslás szabályai

Ebben a rendszerben nincsenek előre kidolgozott varázslatok, mindenki azt varázsol, amit szeretne. Persze a lehetőségei adta tág korlátokon belül.

A varázslás tulajdonképpen egy képzettségpróba, amit a megfelelő mágiaiskola képzettségre kell dobni. Ha karakterünk varázsolni szeretne, a mesélő meghatározza a nehézséget. Ebből, és a mágiaiskola képzettségből rögtön adódik a varázslási módszer. A varázslás megterhelést ró ki karakterünk teljes szervezetére, ezért varázslás után időlegesen eggyel csökkennek egyes képességei. Ezekről a következő összefoglaló táblázat nyújt áttekintést:

A varázslat szintje|Leírás|A próba nehézsége|Képesség-Csökkenés
:-----------------:|:----:|:---------------:|:----------------:
0|Trükk|6|-
1|Gyenge varázslat|10|AURA
2|Közepes erejű varázslat|14|INTELLIGENCIA*
3|Erős varázslat|18|ÜGYESSÉG
4|Durva varázslat|24|ERŐNLÉT
5|Kegyetlen varázslat|30|Sebződés**
6|Világvége|36|Testi sokk

\* A magasabb szintű hatással együtt létrejönnek alacsonyabb szintűek is.
\** A sebződés 1k6 sebpont. Ájulásmentőt kell dobnunk a kimerültség és a fájdalom miatt.

### A varázslási módszer a mágiaiskola képzettség függvényében:

Varázslat <br> szintje|1 - 3|4 - 5|6 - 7|8 - 9|10 - 11|12-13|14+
:--------------------:|:---:|:---:|:---:|:---:|:-----:|:---:|:---:
0|Mormol + Int.|Intés|Koncentráció|Koncentráció|Koncentráció|Koncentráció|Koncentráció
1|Perces rituálé|Mormol + Int.|Intés|Koncentráció|Koncentráció|Koncentráció|Koncentráció
2|Órás rituálé|Perces rituálé|Mormol + Int.|Intés|Koncentráció|Koncentráció|Koncentráció
3|Napos rituálé|Órás rituálé|Perces rituálé|Morm. + Int.|Intés|Koncentráció|Koncentráció
4|Hónapos rit.|Napos rituálé|Órás rituálé|Perces rit.|Morm. + Int.|Intés|Koncentráció
5|Éves rituálé|Hónapos rit.|Napos rituálé|Órás rituálé|Perces rit.|Morm. + Int.|Intés
6|-|Éves rituálé|Hónapos rituálé|Napos rituálé|Órás rituálé|Perces rituálé|Morm. + Int.

### A varázsló kezdeményezése a különböző módszerekkel:

Módszer|Kezdeményezés bonusz|     |
-------|:------------------:|:---:|
 |Kézifegyveres táv|Messzebbről
Koncentráció|+ 3|+ 7
Intés|-|+ 4
Mormolás + Integetés|A kör végén mehet a varázslat
Rituálék|Nincs, harcban lehetetlen használni

### A rituálék időtartama:
- Perces rituálé: Pontosan egy perc, azaz 18 kör
- Órás rituálé: 30 perc
- Napos rituálé: Napkeltétől napnyugtáig, vagy pedig hasonló időtartam (például éjféltől délig)
- Hónapos rituálé: Egy holdhónap minden napján a napos rituálénak megfelelő időtartam
- Éves rituálé: Egy év minden napján a napos rituálénak megfelelő időtartam

A hosszabb rituálékban a kifáradás elkerülése végett szünetek tarthatók, a fent leírt szabályok betartása mellett. Szünet nélkül a rituálé feleannyi idő alatt is elvégezhető (például váltásban, sok segítővel).

### A varázslás könnyítése hosszabb varázslási idővel:
Ha egy varázslatot egy kategóriával lassúbb módszerrel végzünk, +2 bonuszt kapunk a próbadobásra. Ha kettővel, akkor +4-et, és így tovább.

### Egyéb módosítók:
- Egy varázslatban több iskola kombinációjának használata: +1 minden iskola nehézségére iskolánként
- Egy varázslatban egy iskola többszöri használata: +1 az iskola nehézségére alkalmanként
- Minden egyes különböző célpont: +1 a nehézségre további célpontonként

A varázslat távja vagy a hatóterület sugara|A varázslat hatóideje|Nehézségi módosító
:-----------------------------------------:|:-------------------:|:----------------:
Saját magára|Pillanatyi|+0
Érintés|1 körig|+1
Közeli|1 percig|+2
Városon belül|1 óráig|+3
Országon belül|A következő napkeltéig vagy napnyugtáig|+4
Kontinensen belül|A következő újholdig vagy teliholdig (ami előbb jön)|+6
Világon|A következő napéjegyenlőségig|+10
Másik világ|Örökkévaló|+16

### Az elvesztett pontok visszanyerése:

- AURA:
A veszteség hatása: Csökken a varázserő és a mágiaellenállás.  
A visszanyerés módja függ a szereptől.  
Általánosan: Mindenki a környezetéből óránként egy pontot nyer vissza. Rituális gyilkosság vagy áldozat: Az elkövető megkapja az áldozat AURA pontjait.  
Pap: Istenéhez imádkozva percenként egy pontot kaphat vissza.  
Varázsló: Meditációval percenként egy pontot kaphat vissza. Ha ez az ütem túl lassú, környezete energiáit megcsapolva 10 másodperc (3 kör) alatt visszakaphatja az összest, de ilyenkor az utolsó kör végén a karakterünk körül 10m sugarú körben a növények elfonnyadnak, az állatok és az emberek pedig annyit sebződnek, mint amennyi AURA pontot visszanyer. Ez alól ő sem kivétel.

- INTELLIGENCIA:
A veszteség hatása: A koncentrálóképesség csökken, figyelmetlenség, feledékenység.  
A visszanyerés módja: Ha karakterünk nem varázsol, 1 intelligencia pont 10 perc alatt tér vissza.

- ÜGYESSÉG:
A veszteség hatása: Remegő kéz, láb, bizonytalan mozgás.  
A visszanyerés módja: Pihenéssel 2 pont/óra sebességgel tér vissza.

- ERŐNLÉT:
A veszteség hatása: Gyengeség, kábaság.  
A visszanyerés módja: Alvással 1 pont/óra sebességgel tér vissza.

- Sebződés:
A veszteség hatása: Orrvérzés, esetleg szemzug vagy fül is vérezhet.  
A visszanyerés módja: Gyógyulással. Ezzel egy külön fejezet foglalkozik.

- Testi sokk:
A veszteség hatása: Az ERŐNLÉT képességnél kevesebbet, vagy ugyanannyit kell dobni hatoldalú kockával. A testi sokk dobás elvétésekor karakterünk meghal.  
Visszanyerés módja: Feltámasztással.

### A mágiaellenállás

Az előbbiekben láthattuk a varázslat létrejöttének feltételeit, de még így sem biztos, hogy egy mágia hat az áldozatra. Ha karakterünkre káros hatású varázslatot mondanak, mágiaellenállása azt megakadályozni törekszik. Ez játéktechnikailag úgy zajlik, hogy karakterünk mágiaellenállás képzettségpróbát tesz az ellen a nehézség ellen, amilyen végérték a varázsló a varázslás képzettségpróbájának eredményeként kijött. Ha a mágia több személyre hat, mindenki külön-külön kell mágiaellenállást dobjon. Ha a varázslat területre ható, fizikailag sebző hatású, a sebzésének csak a felét szenvedik el, ha nem ilyen, akkor létre sem jön. A mágiaellenállásunk a viselt tárgyainkra is vonatkozik.
