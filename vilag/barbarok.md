# A Barbárok

A RogueS alapvetõen az Elda Birodalomra épített játék, így a Birodalom szemszögébõl mutatjuk be a barbárokat. A barbárok ilyenformán nem nevezhetõ egy népcsoport vagy egy területi egységen élõ népek összefoglaló nevének, mivel a Birodalom területén kívül élõ népeket közös jelzõvel illetik, õk a Barbárok.

Így megkülönböztethetünk Északi Barbár Törzseket, laza törzsközösségben élnek, és így harcolnak az elemekkel vagy a Birodalommal az északi tundrákon, tajgákon. Teljesen más fajta életmódja van a Városállamok területén élõ embereknek, igazából annyi a hasonlóság az Északi Barbárokkal, hogy õk sem az Istencsászárt imádják, bár furcsaságként meg kell említeni, a városállamok nagy részében szabad vallásgyakorlás van, és van olyan is, ahol a legnagyobb tábora az Istencsászár hitének van. Van még egy teljesen különálló rész, ami a Dzsa'reb Királyságba ékelõdik be, itt nomád pásztorok tengetik szegényes életüket, a tengerparton néhány városállam található.

### A Barbár vidékek térképe

<img src="/kepek/barbarok.jpg" alt="A Barbár vidékek térképe"  align="right">

1. Jeges Vizek törzs
2. Véres Kéz törzs
3. Üvöltõ Szelek törzs
4. A Szent Hely Védõi törzs
5. Vérszomjasak törzs
6. Fekete Medve törzs
7. Földanya törzs
8. Vizek Lovasa törzs
9. Vasöklök törzs
10. Mourmonn törzs
11. Sólyomasszony törzs
12. Fekete Vipera törzs
13. Erdõ Szelleme törzs
14. Figyelõk törzs
15. Határvárad
16. Füvesvár
17. Tengerfokvárad
18. Dombkapu
19. Harmatvár
20. Gyöngyvárad
21. Kövesvárad
22. Szürkevár
23. Vízvárad
24. Lazacpart
25. Sziklavár
26. Magosvár
27. Nomádok (Dzsa'reb szökött szolgák, pásztorok, bujdosók) és kisebb városok.

## Az Északi Barbár Törzsek

### A Jeges Vizek törzs
Északon, az örök jég és hó birodalmában is élnek emberek, egy nagy törzsközösségben, a külvilág felé õk a Jeges Vizek törzs. Az itt élõk leginkább halászattal és vadászattal foglalkoznak, senki sem ért a földmûveléshez, ami természetesen érthetõ, hiszen egy zsebkendõnyi föld sincs, amit megmûvelhetnének. A zord idõjárás és a nehéz körülmények nem tántorították el az embereket ettõl a tájtól. Egy törzs, egy falu, egy család, így jellemezhetnénk az itt élõket. A Jeges Vizek egy törzsközösség, több mint 150 különálló törzsbõl áll, ám mindegyik törzs csak egy faluban él, és egyazon család tagjai alkotják. Több tíz kilométerek vannak a falvak között, így biztosítva a vadászterületet. A törzsközösségen belül szinte sosincsenek ellentétek, de központosított hatalomról sem beszélhetünk. Külsõ támadás sem fenyegeti a törzseket, hiszen melyik nép lenne olyan õrült, hogy háborúzzon egy jeges pusztaságért, ahol a nap minden percében meg kell küzdeni az életbemaradásért. Talán a legbékésebb barbár törzsek ezek, de a legelmaradottabbak is. Csak csonteszközöket használnak, a fémeket nem ismerik, vagy ha ismerik is, hát nem használják. Kereskedni nem szoktak, nincs is miért, a pénz fogalmát sem ismerik. A legészakibbak egész évben hókunyhóban laknak, a délebbiek között, ha másnak nem is, de a vezetõnek fa kunyhója van.

Közlekedés: Gyalog, hótalppal, síléccel, kutyaszánnal.

Konyha: Csak hús alapú, vadászat és halászat, sokszor nyersen elfogyasztva, fûszerezés nélkül.

Hadsereg: Nincs, illetve egy-egy falunak vannak vadászai, akik hadseregként funkcionálnak, ebbõl kiindulva minden férfi katona is egyben.

### A Véres Kéz törzs
Nomád pásztorkodást, és vadászatot folytató törzsrõl van szó, de nem emiatt híresültek el - az egyik legvadabb barbár törzs. Sámán uralom alatt élnek, tehát a hadi fõnöknek igazából nincs szava, csak a sámánnak, akik pedig hajlamosak legalább havonta egyszer egy Birodalmi túrára biztatni a harcosokat. Pusztító, fosztogató hordáik pedig nevükhöz méltóan, elég véres munkát szoktak végezni. Ellenük vonult fel a legtöbbször a Birodalmi Légió. A Véres Kéz törzs sámánjai azt tanítják, hogy a Birodalom lakossága elfordult a természettõl, elfordultak a szellemvilágtól, így nincs helyük ezen a földön, és a szellemek meg fogják hálálni a harcosoknak, ha végre elûzik, vagy még inkább megölik mindet. A legjobb lovas íjászaik nekik vannak, különleges csontból készült visszacsapó íjat használnak (Kezd: +5, Tám: +1, Sebz: 2k6+7, Löv: 1/2, Táv: 150m, Súly: 1 kg), méltán híres, és talán a legveszélyesebb távolsági kézifegyver. Legendákat mesélnek a lovas íjászokról, hogy vágtában, 50 méterrõl, szinte mindig betalálnak a szembe vágtázó sisakrostélyán, ami nem kis teljesítmény. Egy erõdvárosuk van, földsánccal, és kihegyezett karókkal körbevéve, nevezhetnénk fõvárosnak is. Mivel a föld szinte mindig fagyos, így a földsánc van olyan hatásos, mint ha kõbõl rakták volna. De nagyon sok lovashorda vándorol, állatokat terelgetve, sátrakban lakva szerte a törzs területén. A törzs létszámát 50 ezer körülire becsülik a Birodalomban, legnagyobb betörésükkor kicsivel több, mint tízezer lovas barbár támadt, sok-sok sámán segítségével.

Közlekedés: lóháton, ló vontatta szánokkal vagy ritkábban gyalog.

Konyha: általában hús alapú, nagyon sok Birodalmi jellegû a fosztogatásokból, a fûszerezést is a Birodalomtól vették át.

Hadsereg: militarista törzs, minden 14 évet betöltött fiatal a hadsereg része lesz, és amíg meg nem hal (vagy ki nem öregszik - ez a ritkább) marad is. A hadsereg békeidõben vadászik, csordákat terel, bár szinte mindig fosztogat. Ennél a barbár törzsnél létezik egyedül a Hadi Sámán kaszt.

### Az Üvöltõ Szelek törzs
Sokkal békésebb törzs, kisebb fa sánccal körbevett falvakban élnek, legfontosabb tevékenység a halászat és a nomád pásztorkodás. Õk már kereskednek is, igaz a pénz fogalmát még nem ismerik, csak árucsere útján. Óriási flottájuk van kisebb part menti halászhajókból, az északi barbár törzsek között az Üvöltõ Szelek törzsben van a legtöbb halász. Minden falunak van egy fõvadásza, aki a segédeivel a vadállatokat, és egyéb veszélyes elemeket távol tartja a falu csordáitól, de élelemszerzés érdekében ritkán vadásznak. A kereskedelem miatt a legészakibb barbár törzs, ahol ismerik a kenyeret és a zöldségeket. Növénytermesztésük kimerül egy bizonyos fenyõfa fajta ültetésében, aminek olajos magvát fogyasztják desszertként, és porított formában fûszerként is használják - kellemesen kesernyés ízt ad a húsoknak. Sámánjaik kevésbé vérszomjasak, bár az idegen könnyen szellemeknek szánt áldozatként végezheti, ha nem vigyáz eléggé.

Közlekedés: lovon, ökör vontatta kordé, és télen szán, illetve gyalog. Kiépített úthálózat még természetesen nincs. 

Konyha: a kereskedelem miatt sokrétû, ismerik a kenyeret, zöldségeket és fûszereket is használnak, de természetesen a hús az alapvetõ.

Hadsereg: itt is mindenki katona, de mivel sokkal békésebb törzs, és sokkal békésebb a környék (a Birodalom messze van), ennek kevés jelentõsége van, igazából azt mondhatnánk, hogy hivatásos katona a falunkénti fõvadász és segédjei, a többiek meg csak akkor fognak fegyvert, ha feltétlenül szükséges.

### A Szent Hely Védõi törzs
Ez talán a legfurcsább törzs északon. A többi barbár törzs beteges félelemmel viseltetik irányukban, sohasem háborgatnák õket, még a Véres Kéz sem mer a területükre tévedni. A törzs központosított, egy meteorit kráterben kialakult tavon elterülõ cölöpváros a fõváros. Ezen kívül nincs jelentõs település a területen. Az érdekessége, hogy a szellemvilág a tó körül olyan erõsen van jelen, hogy szinte mindenki, aki ennek a törzsnek a tagja alacsonyabb szintû sámánként éli le életét, az itteni sámán vezetõknek pedig olyan nagy hatalmuk van, hogy az a Birodalmi fõpapsághoz mérhetõ. Nagyon sok a torzszülött, sok az öregkorára teljesen megõrült ember, és sokszor történik meg, hogy egy szellem saját alakjára formálja a befogadó sámánt, és így különleges félig ember félig valami más formákat találhatunk a tó körül. Idegeneket nem tûnek meg maguk között, így senki sem számolt be errõl a helyrõl, ez egy fehér folt a Birodalom tudásában. Minden körülöttük levõ barbár törzs ajándékokkal kedveskedik nekik, így lehetséges, hogy sem halászat, sem vadászat, sem állattenyésztés nincs a területen, mégsem éhezik senki sem. Mindenhonnan a legjobbat kapják ajándékként.

Közlekedés: Gyalog vagy a szellemek segítségével. Õrjítõen sokféleképpen.

Konyha: nincs, amit kapnak ajándékba, azt fogyasztják, vagy a szellemekkel hozatnak - csináltatnak maguknak.

Hadsereg: nincs, illetve a szó általánosan vett értelmében nem létezik, teljesen rá vannak utalva a szellemvilágra és a körülöttük levõ törzsekre.

### A Vérszomjasak törzs
A másik olyan barbár törzs, akivel a Birodalom folyamatos háborúban áll. A leghosszabb Birodalmi határvonallal is õk rendelkeznek. A hosszú határ miatt nehezebben állnak ellen a Birodalmi Légióknak, így ez a törzs (nevükkel ellentétben) szinte békésnek mondható a Véres Kézhez képest. A déli területeken megjelenik a növénytermesztés, északi területeken a nomád, délen pedig a helyhez kötött állattenyésztés a divat. A vadászat természetesen még itt is fontos forrása a táplálékoknak. Megerõdített falvakban laknak, nincs központosítás, egy falu 100 - 1000 lakosú lehet. Leghíresebb tettük talán az, amikor a Birodalmi Légiók egyszer már majdnem eljutottak a Szent Hely területére, és ezt megakadályozandó az 5 éves gyerekek is, akár foggal-körömmel is nekiugrott a légiósoknak, így meghátrálásra kényszerítve azt. Azóta hasonló eset nem fordult elõ, a Birodalom féltékenyen õrzi a saját területeit, de többé nem tört mélyen be a Vérszomjasak területére. Túl nagy megrázkódtatás volt a sokat látott legionáriusoknak.

Közlekedés: Lóval, ökrös szekérrel, szánnal és gyalog.

Konyha: Húsok, északi vidékeken is termõ növények, ritkán fûszereznek a són kívül.

Hadsereg: Itt is minden férfi katona, amíg meg nem hal, ebben a törzsben a hadi fõnöknek ugyanakkora hatalma van, mint a sámánnak.

### A Fekete Medve törzs
A törzs területe régen birodalmi terület volt, ez nem olyan meglepõ, hiszen nagyrészt minden föld a Barbaricumban birodalmi televény volt, csakhogy a nagy különbség az összes többi barbár törzzsel szemben, hogy itt még élnek Istencsászár hívõk, akik jól megférnek a hódítókkal. Az egyedüli barbár törzs, ami kereskedik a birodalommal, és az egyedüli, ami nem támadta meg az utóbbi 50 évben legalább egyszer a birodalmat. Néhány kisebb várost is találunk itt, szinte szabad vallásgyakorlás van, annyi a törvényi megkötés, hogy a fõbíró mindig a jelen lévõ legnagyobb hatalmú sámán, de apróbb ügyekben Istencsászár hívõ papok is döntenek néha (mivel vannak ilyenek! - fõleg a városokban). A lakosság körülbelül 10000 Istencsászár hitû és körülbelül 20-30 ezer barbárból áll. A birodalmi úthálózat itt még üzemel! Ismerik a pénz fogalmát, a birodalmi fizetõeszközöket elfogadják (semmi mást), a többi barbár törzzsel pedig cserekereskedelemmel üzletelnek. A Fekete Medve törzs lett a Barbaricum kalmára, mindent adnak, mindent vesznek. A törzs tagjait szinte az egész törzsközösségben meg lehet találni, éppen a kereskedõ jellegük miatt. Hadseregük (az északi törzsek között egyedülálló) zsoldos sereg. Az urak a legnagyobb vagyonra szert tett kereskedõk lettek, akik a szegényebb sorsú népbõl válogatják testõrségüket. Csak itt vannak bérsámánok! Ennek a foglalkozásnak a többi barbár törzsben semmi megbecsülése nincsen, de itt fontos alap, amire a törzs mindennapi élete épül. A legnagyobb sámánok lesznek a bírák, szinte minden bíró bérsámán volt ifjúkorában.

Közlekedés: mintha csak a birodalomban lennénk, kiépített úthálózat (csak rosszabb minõségû, gyengén karbantartva), lóval, szekérrel, télen szánnal és természetesen gyalog. Nincs postakocsi hálózat, de vannak karavánok. A közbiztonság sem sokkal rosszabb, mint a birodalomban.

Konyha: vegyes, a gazdagabbak olyan sokfélét és sokat esznek, mint a birodalom gazdagjai, a szegényebbek, meg ami jut. Akik nem a néhány városban laknak, azok halásznak, vadásznak, gyûjtögetnek, és néha földet mûvelnek.

Hadsereg: Zsoldos, minél nagyobb úr valaki annál több zsoldos szolgál alatta. A legbefolyásosabbaknak több bérsámán is dolgozik. Nincs központosított hatalom, de valamiért jól megvannak egymás mellett, talán, mert csak a pénz számít a gazdagoknak, semmi más.

### A Földanya törzs
Az Északi röghegység legmagasabb nyúlványai találhatók meg a területükön, leginkább barlanglakó törzsek, akik vadásznak, gyûjtögetnek. Erõs a sámánok befolyása, a legnagyobb hatalmú szellem (valószínûleg az életmódjuk miatt) a Földanya. Jó néhány vulkán is található itt, az emberek betegesen félnek tõlük, a sámánjaik pedig kihasználják a bennük rejlõ erõket. Bár nagyon nagy területet mondhat magáénak a törzs, nagyon kevesen laknak itt. Körülbelül 10000 ember él és hal a Földanya sámánjai felügyelete alatt. Több száz leomlott birodalmi erõsség, romok, a múlt emlékei mindenütt, kalandozók kánaánja lehetne, ha nem lenne a törvény, hogy minden vulkán éhségét külhoni ember áldozatával csitítani lehet. Utaknak talán a nyomait még fellelhetjük, de sokra ne számítsunk, erdõ mindenütt, ahol nem ott a puszta sziklák, és a romok. Itt voltak az elsõ csaták, a legnagyobbak, talán még mindig sok olyan hely van, ami nem felejtette el milyen is a háború, és viseli magán a nyomait. A háborúban, itt találták magukat, a Birodalmi Csatamágusok szembe elõször azzal a ténnyel, hogy ha sok manát használnak el egy csatában, hát elfogy a mágia, és eszméletlenül esnek össze mindazok, akik nemes eldák. Elég egyszerû úgy megverni egy sereget, hogy a nagy része magától eldõl, már csak fel kell áldozni õket a Földanyának…

Közlekedés: gyalog, ritkán lovon vagy szamárháton

Konyha: nagyrészt húsok, amiket a hegyi erdõkben lehet vadászni, és bogyók, édesgyökerek, amiket a nõk gyûjtenek össze. 

Hadsereg: itt is mindenki katona, kivéve a sámánt és tanoncait, valamint a nõket és gyerekeket. Gyalogos hadviselés illik a hegyek közé, vágó-, illetve zúzófegyverekkel. Az egyszerû rövid íjat is használják.

### Vizek Lovasa törzs
A Saskarom-félsziget legészakibb részén található a törzs területe. Halászattal, vadászattal foglalkoznak az év legnagyobb részében. Misztikus tiszteletet táplálnak a hajóik és a tenger iránt. Minden évben a nagy olvadás idején elindulnak hajóikon dél felé, és akár 1000 km-re is elkalandoznak ilyenkor. Fosztogatnak, kalózkodnak. Senki sincs tõlük biztonságban, ha egy déli kalózherceget megkérdez valaki, hogy kitõl tart a legjobban, azt fogja felelni, hogy a Vizek lovasa törzstõl… Egyárbocos, egy vagy két evezõsoros hajóik vannak, mindegyik orra vasalt, öklelõ orr. Mindenki harcos egy hajón, és egyben mindenki rabszolga is, ha kell a vezetõ ugyanúgy megragadja az evezõket, mint bárki más. Vízi szellemeket tisztelõ sámánjaik vannak, nagyobb hajókon, netán komolyabb portyán mindig van 1-2 belõlük. A sámánok rituálisan felszentelik az összes hajójukat, ezért tûnhet furcsának a külhoniak szemében, a nagy sebesség, az hogy a hajó jobban állja a tengert, mint délebbi, civilizáltabb társai, valahogyan mindig elkerüli a zátonyra futást, és nehéz elsüllyeszteni. Természetesen nagyon sokféle terményt, és tárgyakat lehet náluk megtalálni, az életvitelükbõl adódóan szinte mindenük van, és ha valahonnan nem vehetik el erõvel, ott akár kereskednek is.

Közlekedés: a szárazföldön gyalog, vagy lovon, vízen 1-2 evezõsoros, egyárbocos hajókkal.

Konyha: nagyrészt halak, és egyéb tengeri élõlények. Terméketlen sziklás, fenyvesekkel szabdalt helyen laknak, de a sokfélét rabolnak, így eléggé változatos az étrend.

Hadsereg: ennél a törzsnél is mindenki katona, a sámánnak nincs vezetõ szerepe, õ is csak szolgálja a törzsfõnököt. Íjak, harci szekercék (ezt szeretik, hiszen ölni és hajót javítani is lehet vele), kardok, pajzsok, bõrpáncélok teszik ki a felszerelésük nagy részét. Természetesen, a rablóhadjáratok miatt szinte bármivel összefuthatunk.

## A Déli Szövetség
Hat törzs komoly szövetségi rendszere. Közös törzsi tanáccsal rendelkeznek, ennek a tanácsnak a fejét minden évben választják. Ne gondoljunk azonban valami demokratikus választási rendszerre, a törzsek szószólójának minden évben meg kell védenie a címét. Elsõ vérig tartó viadalokat vívnak, mind a hat törzs saját törzsfõnökét delegálhatja a viadalra. Erre a neves eseményre kialakult egy aréna, ami a Mourmonn törzs területén van, habár semleges területnek számít. Egy sziklás völgy van faragva, hogy a nézõközönségnek is kényelmes helye legyen. Az arénát természetesen másra is használják, a törzsek közötti vitás kérdések is az aréna porondján dõlnek el, ezeket a delegált bajnok, vagy a sértett a sértõ ellen, mikor hogy dönti el. Legtöbbször elsõ vérig tartanak a küzdelmek, gyilkosság, asszonyrablás, vagy lótolvajlás vádja esetén van engedélyezve a halálig tartó küzdelem. Az aréna köré egy komoly falu épült ki az évek folyamán, itt van a hat törzs kereskedelmi központja, itt van az az erõd, ahol a törzsi vezetõk találkoznak egymással. Az aréna befogadó képessége maximum 8000 fõ lehet, az erõd egy cölöpvár, földsáncokkal. A törzsek kereskednek a körülöttük élõkkel, a civilizáltabb barbár törzsek közé tartoznak. Léteznek utak, de általában csak kitaposott keréknyomokról van szó. Természetesen sugaras elrendezés alakult ki, minden fontosabb út az arénához vezet.

A hat törzs:

### Vasöklök
Régebben nagyobb területtel rendelkeztek, de mivel a fekete Medvének kellett az a rész, ahol fontos utak futottak össze, ezért elzavarta a kisebb törzset, ami ekkor kényszerült bele a törzsi szövetségbe. Harcias törzs, de nincsenek sokan.

### Mourmonn
A szövetség legerõsebb törzse, ez nem csak azért alakult így, mert az arénát az õ területükön építették meg, hanem, mert központi fekvésük miatt ritkábban kell harcolniuk a túlélésért. Nagy a sámánok hatalma, sok mindenbe beleszólnak.

### Sólyomasszony
A birodalom közvetlen szomszédsága miatt sokszor kell segítséget kérniük a többi szövetséges törzstõl. Termékeny talaj, növénytermesztés jellemzõ. Itt ér a barbár területekre a Császár Országútja, nagy a forgalom, még most is rajta. Nem túl harcias törzs, a saját területét viszont féltve õrzi.

### Fekete Vipera
Különleges törzs, egyedi fejlõdését annak köszönheti, hogy a Birodalmi Orgyilkos klán egyik erõdje az õ területükön feküdt, és meglepõ módon elég sok információ és felszerelés került a barbárok kezére, akiknek nagyon tetszett az a hatékonyság, ahogyan a birodalmiak a kényes dolgaikat kezelik, és nagyon sok dolgot átvettek. Innentõl már ez a törzs õrizte ezeket a dolgokat féltékenyen, hiszen ez volt az egyetlen elõnyük a többi törzzsel szemben. Hidegvérû gyilkosok, akiket a sámánok hathatósan segítenek. Félelmetes hírük van. Csak azért nem szerzik meg folyamatosan a hat törzs vezetésének jogát, mert megtanulták a birodalomtól azt is, hogy háttérbõl könnyebb irányítani. Ritkán látni olyan barbárt, aki saját és törzse céljai érdekében akarattal elveszíti a fontos küzdelmet.

### Erdõ Szelleme
Nagyrészt a sámánok intellektuális irányítása jellemzi a törzset. Van törzsfõnök, de olyan nem fordulhat elõ, hogy nem kéri ki a sámánjai véleményét, olyan is ritkán, hogy megpróbál máshogy dönteni. Ilyen eseteknél eddig mindig kínos dolgok történtek…

### Figyelõk
Harcias törzs, akik Határváraddal majdnem folyamatosan csatároznak. Nagyon jó felderítõk, az érkezõ seregek eddig sohasem tudták õket meglepni. 
